# Referaatti Lauri Suomalaisen kandidaatintutkielmasta

Kandidaatintutkielmassaan _Ohjelmistotuotantomenetelmien kehittyminen 1950-
luvulta nykypäivään_ (2014) Lauri Suomalainen tarkastelee ohjelmistotuotantomenetelmiä, niiden erityispiirteitä,
menetelmissä tapahtuneita muutoksia ja kehityskaaria ohjelmistotuotannon syntypäivistä tähän päivään. Lisäksi hän erittelee muutoksien taustalla olevia syitä.

Suomalainen käy läpi tärkeimmät ohjelmistotuotannon vaiheet aina tuotantoalan synnystä tähän päivään ja tulevaisuuteen. Tuontantoalan systematisoituessa 1960-70-luvuilla ohjelmistotuotannon keskeiseksi
menetelmäksi muodostui niin sanottu _vesiputousmalli_, jossa ohjelmistoja kehitettiin suunnilleen
lineearisesti edeten ohjelmistovaatimuksista, suunnitelmista ja analyysistä ohjelmasuunnitteluun ja
tätä kautta itse ohjelmoinnin ja testauksen läpi ohjelmiston käyttöönottoon. Useissa tapauksissa
vesiputousmallissa sallittiin myös useamman iteraation tekeminen, mikä tarkoitti käytännössä esimerkiksi varsinaista suunnittelua ja määrittelyä edeltävän prototyypin tekemistä.

Vesiputousmallin käytössä ilmenneet vaikeudet – kuten suunnitelman toimivuuden ennustamisen mahdottomuus ennen itse ohjelman testaamista sekä vaatimusten tekeminen varsin aikaisessa vaiheessa – johtivat ohjelmoijat omaksumaan
enenevissä määrin niin sanottuja inkrementaarisia ja iteratiivisia menetelmiä, joissa jokaista ohjelmistotuotannon vaihetta vietiin eteenpäin samanaikaisesti, joskin aikaisissa iteraatioissa suunnittelua ja myöhemmissä iteraatioissa testausta ja itse ohjelmointia painottaen. Esimerkkeinä iteratiivisista ja inkrementaarisista tuotantomalleista Suomalainen antaa IBM:n käytössä olevan RUPin sekä Boehmin spiraalimallia.

Alkaneella vuosituhannella ohjelmistotuotannossa alaa ovat vallanneet niin sanotut ketterät tuotantomenetelmät, jotka painottavat esimerkiksi tuotantotiimin yksilöllisyyttä ja läpi tuotannon kestävää kommunikaatiota tuotteen tilanneen asiakkaan kanssa, ja annetaan pienempi arvo suunnitelmallisuudelle ja kattavalle dokumentaatiolle.



## Lähteet:

* Suomalainen, Lauri. 2014. _Ohjelmistotuotantomenetelmien kehittyminen 1950-
luvulta nykypäivään_. Kandidaatintutkielma. Helsingin yliopisto. Matemaattis-luonnontieteellinen tiedekunta. Tietojenkäsittelytieteen laitos.
